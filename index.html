---
layout: default
permalink: /index.html
---

<div class="container">
<h1>
    Edizione scientifica digitale e la traduzione italiana della raccolta degli scenari delle commedie dell’arte rappresentate alla corte di San Pietroburgo dal 1733 al 1735
</h1>

<h2>HOME</h2>

<p>L’edizione scientifica digitale <em>Commedia dell’arte a San Pietroburgo, 1733–1735</em> raccoglie 62 scenari di commedie dell’arte rappresentati dagli attori italiani alla corte della zarina Anna Ioannovna a San Pietroburgo tra il 1733 e il 1735. Gli scenari furono stampati, in forma di libretti in quarto, a tiratura limitata di 100 esemplari in russo e 100 in tedesco, affinché la zarina, i cortigiani senza conoscenza d’italiano e i diplomatici stranieri potessero seguire più agevolmente gli spettacoli dei comici italiani. L’edizione presenta tre versioni dei testi – i facsimili delle stampe in lingua russa e tedesca, la trascrizione diplomatica e la traduzione italiana. Gli scenari sono accompagnati dal commento al testo (che fornisce le informazioni sulla datazione della rappresentazione e delle eventuali repliche, gli scenari omologhi di altre raccolte e i rifacimenti, gli aspetti particolarmente rilevanti del contenuto, il confronto sinottico delle redazioni in lingua russa e tedesca, l’attribuzione dei ruoli) che permette di approfondire l’indagine sui movimenti e il repertorio degli attori italiani che, nel corso del Settecento, hanno contribuito alla diffusione e circolazione del teatro italiano a livello europeo.</p>

</div>

