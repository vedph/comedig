<!DOCTYPE html>
<html>
<head>
    <link rel="stylesheet" href="collapse.css">
</head>
<body>

    <div>
        <div class="collapsible">
            <h2>Titel</h2>
        </div>

        <div class="content">
            <p>
                In base alla data indicata sul frontespizio dello scenario a stampa, è possibile
                stabilire che la pièce sia stata allestita nel 1733. Stando al rendiconto di Giuseppe
                Avolio, si può ipotizzare che la commedia fosse replicata il 10 luglio del 1734
                (Pieroni, 71). Le redazioni in russo e in tedesco non si differenziano, se non in due
                scene dell’Atto I e dell’Atto II, in cui la versione tedesca chiarisce che il
                personaggio di Brighella parlava in francese e quindi fornisce un maggior numero di
                dettagli sugli aspetti performativi dello spettacolo. Il fatto che il traduttore in
                tedesco, lasci in lingua originale le frasi pronunciate in francese da Brighella,
                mentre il traduttore russo le traduce, lascia supporre che i traduttori abbiano fatto
                le loro scelte in base alle competenze dei diversi tipi di pubblico, l’aristocrazia
                russa da una parte, e i tedeschi presenti alla corte dall’altra. Lo scenario fornisce
                informazioni sulle straordinarie abilità pantomimiche dell’attrice Adriana Sacco che
                interpretava Smeraldina. Per esempio, nell’Atto III l’attrice faceva vedere il
                repentino cambiamento della disperazione alla gioia e usciva dal palcoscenico
                saltando e danzando: “Arlecchino rivela a Smeraldina di non essere morto. La
                disperazione di Smeraldina cambia in gioia. Pantalone si spaventa per questo
                cambiamento. Smeraldina saltando e ballando, va via” (Atto III, p. 9).
            </p>
        </div>
    </div>
</body>

<script src="test.js"></script>
    
 
    </html>
    